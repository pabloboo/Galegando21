# Guía de Contribución

Grazas por interesarte en contribuir a **Galegando21**! Este documento proporciona unha guía sobre como podes colaborar no proxecto, independentemente do teu nivel de experiencia.

## Como Contribuír

### Antes de Comezar

- Asegúrate de ter unha conta en [GitHub](https://github.com).
- No apartado de `issues` engade a descrición da funcionalidade que queres engadir.
- Crea unha rama (`branch`) para as túas contribucións a partir da issue creada anteriormente.
- Asegúrate de seguir as [boas prácticas](#boas-prácticas) mencionadas máis abaixo.

### Contribucións para Principiantes

Se estás comenzando como enxeñeiro informático, unha boa forma de contribuír é **engadir datos aos xogos**. Aquí tes unha guía básica:

1. **Localiza o fichero de datos**: Os datos dos xogos atópanse en `app/src/main/java/com/galegando21/model/`.
2. **Engade novos datos**: Segue o formato existente para engadir novos datos. Ao crear a Pull Request especifica de onde vas obter os datos e para que xogo os vas obter.
3. **Envía un Pull Request**: Cando teñas listos os cambios, envía un PR para que os revisemos.

### Contribucións de Nivel Medio

Se tes algo de experiencia desenvolvendo en Kotlin, podes **engadir un novo xogo**. Sigue estes pasos:

1. **Crea un novo ficheiro**: Dentro do directorio `app/src/main/java/com/galegando21/`, crea un novo directorio co formato `dayXXnomeXogo` igual que no resto de exemplos.
2. **Implementa a lóxica**: Engade o código necesario para o teu xogo.
3. **Proba o teu xogo**: Asegúrate de que funciona correctamente.
4. **Envía unha Pull Request**: Cando esteas listo, envía un PR para a revisión.

### Contribucións Avanzadas

Se tes un nivel medio-alto de experiencia en programación usando Kotlin, podes **refactorizar código**, **propoñer ideas** ou **desenvolver funcionalidades complexas**. Aquí tes algunhas ideas:

- **Refactorización**: Mellora a estrutura do código existente, por exemplo, creando compoñentes reutilizables.
- **Novas Funcionalidades**: Propón e desenvolve novas funcionalidades.
- **Optimización**: Mellora o rendemento do código.

### Para Deseñadores

Grazas por interesarte en **Galegando21**! Se tes habilidades de deseño, a túa colaboración é moi valiosa. Podes **analizar a aplicación** e **propoñer melloras de deseño**. Non son deseñador profesional, así que toda axuda, ideas e suxestións son benvidas. O meu obxectivo é que a aplicación non só sexa funcional, senón tamén **agradable visualmente** e **intuitiva** para os usuarios.

#### Como Podes Axudar:
- **Analiza a interface actual**: Identifica puntos de mellora no deseño, usabilidade ou experiencia de usuario.
- **Propoñer cambios**: Comparte as túas ideas, desde pequenos axustes ata redeseños completos.
- **Colaborar no deseño**: Se tes experiencia en ferramentas de deseño, podes crear mockups ou prototipos.

Toda contribución é benvida, desde suxestións simples ata propostas máis elaboradas. Xuntos podemos facer que **Galegando21** sexa unha aplicación visualmente atractiva e fácil de usar.

### Non encaixas nas categorías anteriores?

Non hai problema! **Toda axuda é benvida** e seguro que tes algo valioso que aportar a **Galegando21**. Cada contribución, por pequena que pareza, é un gran de area que suma para que o galego siga vivo e presente no mundo tecnolóxico.

#### Como Podes Axudar?
- **Propón novas ideas**: Tes unha idea que podería mellorar o proxecto? Compartea!
- **Traducións e correccións**: Podes axudar a mellorar os textos ou traducir contidos?
- **Difusión**: Axuda a dar a coñecer o proxecto nas redes sociais ou na túa comunidade.
- **Outras habilidades**: Tes algunha habilidade que non mencionamos? Propón como podes colaborar!

Non importa o teu nivel de experiencia ou o teu ámbito de coñecemento. **Cada aportación é importante** e contribue a que o galego siga a ter presenza no mundo dixital. Se tes ganas de colaborar, seguro que atopamos o teu lugar no proxecto.

## Boas Prácticas

- **Comenta o teu código**: Asegúrate de que o teu código estea ben comentado.
- **Sigue o estilo de código**: Mantén o estilo de código existente.
- **Proba os teus cambios**: Antes de enviar un PR, asegúrate de que todo funciona correctamente.
- **Escribe mensaxes de commit claras**: Usa mensaxes de commit descritivas e concisas.

## Enviar un Pull Request

1. **Crea issue e unha rama** para a túa contribución.
3. **Fai os cambios** necesarios.
4. **Envía un Pull Request** coa descrición dos teus cambios.

## Modelos de Issues

### Nova Funcionalidade

Se queres propoñer unha nova funcionalidade, usa o modelo de `Feature request` ao crear unha issue.

### Informe de Erro

Se atopaches un erro, usa o seguinte modelo de `Reportar erros ou problemas` ao crear unha issue.

## Contacto

Se tes calquera dúbida ou necesitas axuda, podes contactar conmigo enviando un correo electrónico a [pabloboocastrofeito@gmail.com].

Grazas por contribuir a **Galegando21**!
